Title: Is worth to know the Vim Editor and why?
Date: 2015-04-06 10:20
Modified: 2015-06-27 19:30
Status: published
Category: Diary
Tags: vim, text-editor
Slug: is-worth-to-know-the-vim-editor-and-why
Authors: Maciej Sypień
Summary: Short version for index and feeds


This topic has long been on my mind and in the end I wanted to share with you my reflections on one of the earliest text editors referred to, of course we talk about Vi/Vim.

I'll also try to answer some important questions:

- Is it worth it to know the Vim editor and why?
- Do you know Vim can do for me, and if so, where?
- Where to start to quickly become a Vim-iataczem?


<div style="float:left">
  <a href="http://blog.egel.pl/?attachment_id=1410" rel="attachment wp-att-1410"><img src="http://blog.egel.pl/media/Vim_logo-150x150.png" alt="Logo programu Vim" width="150" height="150" class="alignnone size-thumbnail wp-image-1410" /></a>
</div>

Temat ten już od dawna chodził mi po głowie i w końcu chciałem podzielić się z Wami własną refleksja na temat jednego z najwcześniejszych edytorów tekstu mowa oczywiście o Vi/Vim.

Spróbuje także odpowiedzieć na kilka ważnych pytań: m.in:

*   Czy warto poznać edytor Vim i dlaczego?
*   Czy znajomość Vim-a może mi się przydać i jeśli tak, to gdzie?
*   Od czego zacząć, aby szybko stać się **Vim**-iataczem?

<!--more-->

<p style="clear:both">
</p>

### Jak to jest w końcu z tym Vim-em?

Zasięgając informacji z popularnej Wikipedii, można bardzo szybko dowiedzieć się, że Vim jest z nami już od 1991r., natomiast jego wcześniejszy brat, Vi siega jeszcze dalej wgłąb czasu, bo aż 1976 roku. To kawał czasu! Dodatkowo zważywszy na fakt gwałtownego postępu informatyzacji w ciągu ostatniej dekady, gdzie chociażby z cegło-podobnych telefonów tj. nokia 3310, przeszliśmy na cienkie, wielozadaniowe i błyskawicznie szybkie smartfony, czy nawet rzeczywistość rozszerzoną (ang. augmented reality), którą niedawno zaprezentował na konferencji [Microsoft z ich nowym produktem Hololens][1].

Świat się ogromnie zmienia, w szczególności w ostatnich latach. Ogromne przeskoki technologiczne jakich doświadczamy praktycznie z dnia na dzień, tak samo odnoszą się do oprogramowania, w tym edytorów tekstu. Powstają coraz to nowsze projekty tj.:

*   [Notepad++][2],
*   [Sublime][3],
*   czy [Atom][4].

Nie mówiąc już o wielkich kombajnach tj. Eclipse, NetBeans, VisualStudio - lecz to już nie zwyczajne edytory tekstu, a zintegrowane środowiska programistyczne (ang. IDE, Integrated Development Environment).

Teraz warto zadać sobie to pytanie na które ciężko znaleźć obiektywną i jasną odpowiedz.

> Czy warto poznać Vim-a i dlaczego?

Jest takie pytanie na portalu StackOverflow zatytułowane [`Is learning VIM worth the effort?`][5]. To bardzo wartościowe pytanie, i nota bene zawiera też dużo trafnych wypowiedzi, które mogę śmiało potwierdzić. Zachęcam więc gorąco do przeczytania wspomnianego postu, w tym odpowiedzi, a także komentarzy, które momentami niezwykle trafnie korygują spostrzeżenia autora ;)

Jednak oprócz wspomnianego przeze mnie artykułu zapewne chciałbyś poznać moją opinie, na ten temat. Otóż uważam, że zdecydowanie warto się nauczyć obsługi Vim-a. I nie mówię tego bynajmniej bezmyślnie powielają opinie innych mądrych osób :) Moim zdaniem nauka Vim-a pozwala zrozumieć pewne aspekty tworzenia i działania oprogramowania sięgając jeszcze czasów gdzie nie było edytorów GUI wraz z myszkami, a jedynie konsola i klawiatura. Tak, właśnie.

Vim jako edytor pozwala na niezwykle płynne pisanie i edycję praktycznie każdego rodzaju tekstu. Czy to piszesz: program, notatki w syntaksie markdown, bądź pracę naukową, dosłownie czegokolwiek - Vim spełnia się tym zadaniu niesamowicie efektownie!

> Czy znajomość Vim-a może mi się przydać i jeśli tak, to gdzie?

Vim (Vi) jako edytor tekstu jest obecnie chyba najbardziej rozpowszechnionym edytorem tekstu na świecie. A nawiązując do pytania czy znajomość Vim-a może Ci się przydać w życiu. Moja odpowiedź brzmi **zdecydowanie TAK**, pod warunkiem, że masz zamiar wiązać swoje życie z karierą informatyczną. W innej sytuacji wiedza ta owszem, będzie bardzo cenna (gdyż nie każdy umie Vim-a!), lecz prawdopodobnie może nie zostać doceniona przez otoczenie współpracowników lub szefa.

**Dlaczego tak?** Otóż uważam, że jeśli masz zamiar zajmować się w przyszłości administracją sieciową, programowaniem, bądź inną dziedziną która wiąże się poniekąd z informatyką, to z pewnością prędzej czy później będziesz mieć kiedyś odczynienia z serwerami. Zwykle taki serwer nie posiada bezpośrednio podłączonego do niego ekranu i często również bywa tak, że jest oddalony od nas o setki, jeśli nie tysiące kilometrów - wtedy najczęstszą i czasami jedyną możliwością połączenia się z nim to SSH. W tym momencie wszelkie graficzne interfejsy znikają i zostajesz sam na sam z migającą konsolą terminala. Dla początkowych użytkowników zaczynają się schody, ale również zaczyna dziać się swoista magia, która z czasem przechodzi do rytuału codziennego porządku ;)

Mając odczynienia z serwerami w dużej większości będziemy mieć możliwość uruchomienia jedynie Vim-a, gdyż przykładowo tylko taki edytor tekstu przewidział dla nas administrator serwera (lecz niekiedy można jeszcze spotkać [Nano][6]). W takiej sytuacji praca na zdalnym serwerze, gdy jesteśmy zaznajomieni z Vim-em, przechodzi w prawdziwą przyjemność. Dzięki ciągłemu udoskonalaniu umiejętności poruszania się oraz edycji tekstów, możemy w całkiem krótkim czasie przeistoczyć w potężnego informatyka. Zdaje sobie sprawę że może brzmieć to nieco dziecinnie, lecz ta dziecinność znika z twarzy osób, które obserwując Twoje nagłe zwroty akcji w kilkunastu oknach terminala, zaczynają podziwiać Twoje "magiczne" zdolności ;)

> Od czego zacząć, aby szybko stać się **Vim**-iataczem?

Praktyka, to jest to od czego należy zacząć. Tak, innej drogi nie ma, jeśli chcesz szybko oswoić się z bohaterem niniejszego artykułu.

Na samym początku, owszem, pojawią się pewne pytania tj.: jak w ogóle zainstalować Vim-a? Nieco później po pierwszym, domyślnym uruchomianiu zobaczysz, że wyglądem to nie powala na kolana, a wręcz stwierdzisz, że: "Przecież nic w nim nie ma! O co całe to halo, ucz się Vim-a!".

Jeśli w tym momencie nie wyczerpała Ci się cierpliwość, to kolejnym etapem jest nauka klawiszologi edytora i dostosowywanie ich do własnych potrzeb (w miarę postępów uczenia). Ostatni z etapów, który w zasadzie jednocześnie intensywnie przeplata się z poznawaniem klawiszologi edytora, to ogromne możliwości konfiguracji w pliku `~/.vimrc`. Odkryjesz z czasem wiele ciekawych rzeczy na temat Vim-a, a także możliwości wydajnego pisania na klawiaturze, gdyż domyślny układ klawiszologi Vim-a nie postał przypadkowo ;)

W zasadzie to już koniec, jedyne co musisz zrobić to starać się korzystać z Vim-a w miarę możliwości jak najczęściej. A w stosunkowo krótkim czasie (mnie zajęło to około tygodnia, aby przyzwyczaić się do jego obsługi) opanujesz go w stopniu umożliwiającym szybką i płynną pracę.

Poniżej drobna dygresja porównująca wysiłek (os Y) i czas (os X) jaki należy włożyć w obsługę wybranej grupy edytorów tekstu. Jak widać najciekawiej prezentującymi się krzywymi są krzywa Emacs-a oraz Vim-a ;)

<a href="http://blog.egel.pl/czy-warto-poznac-edytor-vim-i-dlaczego/text_editors/" rel="attachment wp-att-1795"><img src="http://blog.egel.pl/media/text_editors.jpg" alt="Learning curve of some text editors" style="width:100%; height:auto;" class="alignnone size-full wp-image-1795" /></a>

Jednak aby nie zostawić Cię bez jakiś wskazówek, polecę Ci na początek moje 2 repozytoria, które jakiś czas temu stworzyłam na własnie taką okazję. Jedno repozytorium to [`code-wiki`][7], które m.in zawiera sekcję porad i trików które spisuje i wykorzystuje w Vim-ie. Natomiast drugie repo to [`dot-files`][8]. Zwiera moje pliki konfiguracyjne dla systemu Ubuntu Linux, wtym również dla edytora Vim. Zachęcam do ich przejrzenia i forkowania, a także życzę owocnej nauki Vim-a!

<a class="btn btn-primary" href="https://github.com/egel/dot-files">Repo dot-files</a> <a class="btn btn-primary" href="https://github.com/egel/code-wiki/blob/master/programs/vim/vim.md">Code wiki for Vim</a>

Stay fresh!

 [1]: http://www.microsoft.com/microsoft-hololens/en-us
 [2]: http://notepad-plus-plus.org/
 [3]: http://www.sublimetext.com/
 [4]: https://atom.io/
 [5]: http://stackoverflow.com/questions/597077/is-learning-vim-worth-the-effort
 [6]: http://www.nano-editor.org/
 [7]: https://github.com/egel/code-wiki/blob/master/programs/vim/vim.md
 [8]: https://github.com/egel/dot-files
